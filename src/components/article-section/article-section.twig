<section class="article-section">
  <div class="container">
    <div class="article-section__img">
      <img loading="lazy" src="images/content/1.jpg" alt="" />
    </div>
    <div class="row">
      <div class="col-11 m-auto">
        <div class="article-section__content">
          <p class="p2 article-section__date">28. 1. 2023</p>
          <h1 class="h1 mb-md-8 mb-4">100 LET SPORTU VE STŘEŠOVICÍCH</h1>
          <p class="p1 mb-10">
            TJ Tatran Střešovice navazuje na tradici tělovýchovné jednoty sokol
            praha střešovice založené v roce 1885. Stará sokolovna vznikla v
            roce 1922 přestavbou stodoly zemědělské usedlosti andělka (1756),
            sportovní hala byla přestavěna v roce 1982 ze skladu spartakiádních
            lehátek na víceúčelovou sportovní plochu. V současné době čítá TJ
            Tatran Střešovice 1800 aktivních členů provozujících celkem 18
            sportů, jejichž realizaci umožňují níže uvedené sportoviště.
          </p>
          <p class="p1">
            <strong>Naše vize – klub, sport, jedinečnost</strong>
          </p>
          <ul class="mb-10">
            <li>
              Tato vize je základem pro naši dnešní práci, abychom se mohli stát
              tím, čím chceme být zítra.
            </li>
            <li>
              Naší vizí je systematické formování budoucnosti jedinečné
              sportovní značky. Jedinečné svou sportovní stránkou, jedinečné
              svou klubovou atmosférou.
            </li>
            <li>
              Při její realizaci se nepřetržitě věnujeme rozvoji mládeže,
              vyhledávání a péči o talenty, organizujeme atraktivní sportovní
              akce, podporujeme sport pro všechny a zároveň usilujeme o nejvyšší
              mety v prestižních domácích i mezinárodních soutěžích. Na základě
              svých možností a zdravé finanční podpory se chceme dále v tomto
              smyslu vyvíjet.
            </li>
            <li>
              Tatran Střešovice je výzva, která dává každému jednotlivci prostor
              dále rozvíjet své schopnosti a společně uskutečňovat sportovní a
              marketingové cíle, které jsou výrazem živoucí přítomnosti a
              budoucnosti klubu.
            </li>
          </ul>

          <p class="p1">
            <strong>Naši členové – stavební kameny</strong>
          </p>
          <p class="p1">
            Naši členové jsou tím nejdůležitějším, jsou základem našeho klubu.
          </p>
          <p class="p1">
            V současné době sdružuje Tatran Střešovice v šesti sportovních
            oddílech 1765 členů.
          </p>
        </div>
      </div>
    </div>
  </div>
</section>
